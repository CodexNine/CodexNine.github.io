---
layout: post
title:  "Eerste dagen"
date:   2023-03-14 12:07:10 +0200
categories: jekyll update
background: /images/akropolis2.jpg
---

Mijn eerste week in Athene zit er op, dus tijd voor een update! Ik heb kneitersveel al meegemaakt en gezien, dus bereid je maar alvast voor.

<h4>Lesgeven</h4>
De reden waarom ik naar Athene ben gegaan is om Engels les te geven aan vluchtelingen. Dit doe ik op een schooltje in het centrum van Athene, met klasjes van 4 tot 6 studenten. De studenten zijn tussen de 15 en 20 jaar oud (ongeveer). De school geeft les op verschillende engels niveaus, om zo iedere student uit te dagen en verder te helpen. Sommige studenten halen uiteindelijk hetzelfde niveau als een Amerikaanse middelbare scholier!

Na een halve week te hebben meegekeken in een klas, mocht ik afgelopen maandag in mijn eentje voor de klas staan. Nu heb ik wel bijles gegeven en als TA gewerkt op de TU Delft, dit was best wel spannend. Al helemaal omdat alles in het Engels is, en de studenten die ik lesgaf nog echt de basics moeten leren. Maar het is vooral ook heel leuk, en het is echt fantastisch om te zien hoe gemotiveerd de studenten hier zijn. Dat inspireert me echt, en maakt me ook dankbaar voor alles dat ik voor niks heb gekregen, puur omdat ik Nederland geboren ben.

<h4>Voetbal</h4>
Afgelopen vrijdagavond heb ik een potje gevoetbald met Stephanie en Daniël van de school en random andere Griekse gasten (20-50 jaar oud ofzo). Stephanie had me uitgenodigd en gaat vaker, dus ik zal de komende weken nog genoeg kunnen voetballen. Het veldje, waar we speelden, zat echt midden in een woonwijk verstopt en was redelijk klein. We speelden daarom ook 6 tegen 6. Na het voetballen hebben Stephanie, Daniël en ik nog een biertje gedaan met drie gasten. Ik kan nu uit ervaring zeggen dat Grieks bier (lees: alpha bier) best prima is. Na de derde helft weer met het OV teruggereisd naar de wijk waar ik woon. Het was toen tegen elven, dus het was hoog tijd om avond te eten bij een lokale afhaal gyros tent :)

<h4>Kerkdienst</h4>
Via via was ik in contact gekomen met een kleine church plant in een andere wijk van Athene. De dienst begon om 18:30 en werd gehouden in een buurtcentrum. Het eerste dat me opviel toen ik binnenkwam, was de super warme en gezellige sfeer. Veel mensen, van klein tot groot, praatten gezellig met elkaar. Mijn contactpersoon, Erikos, kwam naar me toe en wees me erop dat ze achterin de zaal een hoek hadden, waar het Grieks vertaald naar het Engels. Samen met een groep Amerikanen achterin de kerk gezeten en genoten van bekende worship liederen, zoals Amazing Grace. 

De preek zelf was ook echt nice, heel puur en er zaten veel dingen in die tot me spraken. Na de dienst geïntegreerd met de Grieken door muziek te maken, tafeltennis te spelen en gezellig te praten.

Tijdens het praten met een van de meiden in de kerk, werd ik uitgenodigd voor een Game Night in een andere kerk op de maandagavond (dus de avond erna). Daarover hieronder meer ;)


<h4>Gamenight</h4>
Maandagavond na de school naar de andere kerk toegegaan. Na eerst voor een dichte deur te hebben gestaan, vond ik de entree via een kleine zij ingang. Binnen ontmoette ik een aantal studenten, van wie de meeste Grieks waren. Naarmate de tijd vorderde, druppelde er steeds meer jongeren binnen. Zoals de naam al zegt, hebben we veel spelletjes gespeeld, zoals Exploding Kittens. Verder nog een super hilarisch nieuw groepspel geleerd, een soort variate op krantenmeppertje (maar dan leuker). Daarna nog gepraat met veel van de studenten, en ik hoop hier nog goede vrienden te maken.

<h4>Huisgenoten en mijn kamer</h4>
Mijn kamer in Athene was totaal niet dezelfde als op de foto's zichtbaar was, maar dat is opzich geen probleem. Samen met vier andere deel ik een huis vlakbij één van de Metro stations van Athene. Twee van hen zijn werkende volwassenen en dus redelijk op zichzelf. De twee anderen zijn studenten, eentje uit Bangladesh en eentje uit Duitsland. Met deze twee kan ik het beter vinden, al lopen we elkaar redelijk veel mis door verschillende schema's.

<h4>Toeristje spelen</h4>
De eerste paar dagen heb ik lekker rondgedwaald in het centrum van Athene. De uitdaging was om Google Maps zo veel mogelijk weg te laten, wat best goed lukte. Veel smalle steegjes bewandeld, zoals ook op de foto hieronder te zien is.
<img style="width: 400px;" src="/images/steegje.jpg"/>
Wat ook echt super chill is, is dat studenten overal gratis naar binnen mogen hier! Ik ben dus al de Agora (vroegere centrale marktplaats) en de Akropolis op geweest (zie de foto's hieronder).
<img src="/images/akropolis1.jpg"/>
<img src="/images/akropolis2.jpg"/>
<img src="/images/akropolis3.jpg"/>
<img src="/images/agora1.jpg"/>

<h4>Bouzouki</h4>
Zo hier in Griekenland begon ik toch mijn gitaar wel een beetje te missen. Na het ronddwalen in de stad, kwam ik tot de ontdekking dat er dus een typisch Griekse banjo/luit/gitaar/ukele bestaat. Ik kon het niet laten daar eentje van te kopen, dus er is nu een extra instrument in mijn collectie bij gekomen haha. Het speelt wel anders dan een gitaar, maar ik heb genoeg tijd om uit te vogelen hoe het werkt. Plus dat er echt super veel leuke, typisch Griekse nummers zijn voor dit instrument.
<img src="/images/bouzouki.jpeg"/>