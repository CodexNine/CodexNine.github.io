---
layout: post
title:  "STCW training voltooid!" 
date:   2022-09-24 20:44:00 +0200
background: "/img/fotosTraining/zonsopgang.jpg"
categories: posts
---

Afgelopen week heb ik de STCW training mogen doen bij de STC-KNRM op de Heijplaat in Rotterdam. 
Het was een hele nieuwe ervaring en uitdagend. Vijf dagen mocht ik de training volgen, 
wat betekende dat ik vijf dagen rond zeven uur al op mijn fiets moest zitten om op tijd in Rotterdam te zijn (dat was iets minder).
In deze post hoop ik jullie mee te nemen in wat ik allemaal heb meegemaakt!

<h2>Wat is de STCW?</h2>
Voordat ik verder ga, is het handig om kort toe te lichten wat de <a href="https://www.imo.org/en/OurWork/HumanElement/Pages/STCW-Conv-LINK.aspx">STCW</a> is. Het staat voor Standards of Training, Certification and Watchkeeping
en is de internationale standaard voor scheepsvaart trainingen. Om mee te gaan met Mercy Ships als Electronics Technician, moest ik een tweetal certificaten
hebben gehaald: de Basic Training (4 daags) en de Security Awareness (1 dag).

<h2>De reis naar Rotterdam</h2>
Ook leuk om uit te lichten is de fietstocht naar Rotterdam. Het heeft niet zo veel met de training te maken, maar het was als fietstocht zelf al super!
Afgezien van het vroege opstaan was het een erg leuk, met als hoogtepuntje voor de eerste keer door de Maastunnel fietsen. (Ik wist helemaal niet dat je met je fiets
van de roltrap afmoest, dat was de eerste keer een enerverende ervaring haha.)<br>
Daarnaast kon ik een paar keer ook erg genieten van de zonsopgang. Het zonlicht, in combinatie met de mistbanken over de weilanden, zorgde voor een magisch schouwspel.

<h2>Dag 1: Theorie</h2>
De eerste dag van de training startte op maandag 19 september om 7:45. Na ontvangen te zijn in de kantine van de STC-KNRM, werd ik gevraagd aan de tafel van mijn training plaats te nemen, tafel 5. Langzaamaan voegden zich meer mensen bij de tafel. Met hen zou ik dus de volgende vijf dagen allerlei trainingen en levensreddende operaties moeten oefenen. Tot mijn verbazing bleek meer dan de helft Roemeens te zijn, wat zou zorgen voor een onhandige taalbarrière en tegelijk komische scenario's zou opleveren. 
De rest van de dag werd vooral besteed aan de theoretische uitleg achter de brandveiligheid en overlevingstechnieken op een schip (mocht het echt fout gaan, dan zit je toch alleen op de oceaan.) Ik heb verder geen foto's van deze dag, maar die zouden ook niet heel spannend zijn geweest. 

<img style="width: 100%" src="/img/fotosTraining/stcKnrm.jpg">
<i>Het trainingsgebouw van de STC-KNRM</i>

<h2>Dag 2: Brandweer oefeningen</h2>
De tweede dag was naar mijn mening de leukste: we mochten lekker praktisch brandweeroefeningen doen. Dit hield onder andere in: werken met een luchttank op je rug, brandblussers gebruiken en een reddingsoefening in een rokerig gebouw.
<img style="width: 100%" src="/img/fotosTraining/zuurstofMasker.jpg">
<i>De uitrusting met luchttank en masker.</i>

<div style="height: 10px;"></div>
<img style="width: 100%" src="/img/fotosTraining/benzineBrand.jpg">
<i>Oefening met een bezinebrand, die ik mocht blussen.</i>

<div style="height: 10px;"></div>
<img style="width: 100%" src="/img/fotosTraining/waterslang1.jpg">
<i>Samen met een groepsgenootje oefenden we met een brandweerslang. Het is moeizamer dan ik eerst dacht.</i>

<h2>Dag 3: EHBO</h2>
De derde dag kregen we een spoedcursus EHBO. We hebben geleerd om het ABC toe te passen en reanimatie geoefend met poppen. In de middag kwam er een LOTUS langs (een persoon die een slachtoffer acteert met nepverwondingen) en gingen we case studies oefenen. Dit was erg leerzaam, omdat je gewoon in het diepe wordt gegooid en zo goed als je maar kan iemand probeert te helpen met de EHBO spullen die je hebt. Aan de hand van deze case studies legde de instructeur ook nog een aantal principes uit. 
<img style="width: 100%" src="/img/fotosTraining/ehbo.jpg">
<i>Een niet zo scherpe foto van een case study waar ik het hoofd van het slachtoffer moest ondersteunen.</i>

<h2>Dag 4: Survival technieken</h2>
Van de vierde dag zijn er helaas weinig foto's gemaakt, hoewel dit ook een van de leukste en uitdagendste dagen was. Vandaag mochten we namelijk de survival technieken, die we op maandag uitgelegd hadden gekregen, oefenen in het zwembad. Dit betrof van 3 meter in het water springen (in je reddingspakkie), een liferaft inklimmen en met elkaar in verschillende formaties in het water liggen. Het volgende filmpje laat de vergelijkbare oefeningen zien van een andere groep. 
<iframe width="560" height="315" src="https://www.youtube.com/embed/L9Lhy7hIl4A" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe><a href="https://www.youtube.com/watch?v=L9Lhy7hIl4A">


<h2>Dag 5: Bewustzijn van veiligheid</h2>
De laatste dag was alleen een ochtendprogramma en samen met maar één andere groepsgenoot. Zoals maandag was het theoretische uitleg over de veiligheidsniveaus op schepen en hoe dit gereguleerd wordt. Hier heb ik ook geen foto's van, maar het was niet heel boeiend. Na afloop van deze ochtend kreeg ik mijn certificaten! Dus ik ben nu officieel een zeevaarder :) 